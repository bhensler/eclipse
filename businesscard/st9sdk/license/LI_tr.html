<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LİSANS BİLGİLERİ<br>
<br>
Aşağıda listelenen programlar, IBM Garanti Verilmeyen 
Programlar İçin Uluslararası Lisans Sözleşmesi (IBM form numarası Z125-
5589-05) koşullarına ek olarak aşağıdaki koşullar kapsamında 
lisanslanır.<br>
<br>
Program Adı: IBM Sametime Software Development Toolkit 9.0<br>
Program Numarası: 5725M36<br>
<br>
Geliştirme Aracı<br>
<br>
Bu Program, yazılım uygulamalarının ve sistemlerinin 
geliştirilmesine yardımcı olmak üzere tasarlanmıştır. Lisans Alan Taraf 
yalnızca, bu Programı kullanarak geliştirdiği uygulamalar ve 
sistemlerden sorumludur ve bu uygulamalar ve sistemlerle ilgili olarak 
ortaya çıkan tüm riskleri üstlenir.<br>
<br>
Yeniden Dağıtılabilenler<br>
<br>
Bu Program, Yeniden Dağıtılabilenler olarak adlandırılan 
bileşenleri içeriyorsa bunlar, bu Programla birlikte gönderilen REDIST 
adlı dosyada tanımlanır. Bu Sözleşmede sağlanan lisans haklarına 
ek olarak Lisans Alan Taraf Yeniden Dağıtılabilenleri 
aşağıdaki koşullara uygun olarak dağıtabilir:<br>
1) Yeniden Dağıtım işlemi, yalnızca nesne kodu biçiminde ve 
bu Programla birlikte gönderilen REDIST adlı dosyada veya 
diğer belgelerde yer alan yönergelere ve belirtimlere uygun 
olarak gerçekleştirilebilir;<br>
2) Bu Programla birlikte gönderilen belgelerde Lisans Alan 
Tarafa, Yeniden Dağıtılabilenleri değiştirme izni açıkça 
veriliyorsa, Lisans Alan Tarafın yapacağı değişikliklerin ilgili 
belgelerdeki yönergelerin ve belirtimlerin tümüne uygun olması gerekir; 
eğer varsa, bu tür değişiklikler, Yeniden Dağıtılabilenler 
olarak değerlendirilmelidir;<br>
3) Yeniden Dağıtılabilenler, yalnızca bu Program 
kullanılarak geliştirilen Lisans Alan Tarafın Uygulamasının ("Lisans 
Alan Tarafın Uygulaması") bir parçası olarak ve yalnızca Lisans 
Alan Tarafın müşterilerini, ilgili Uygulamayı kullanmalarıyla 
bağlantılı olarak desteklemek amacıyla dağıtılabilir. Lisans Alan 
Tarafın Uygulamasının son kullanıcılara, Lisans Alan Tarafın 
yazılım ürününün son kullanıcılar tarafından edinilmesinde bu 
Yeniden Dağıtılabilenlerin temel motivasyon olmayacağı şekilde, 
önemli bir katma değer sağlaması gerekir;<br>
4) Yeniden Dağıtılabilenlerin Java Çalıştırma Zamanı Ortamı 
(Java Runtime Environment) içermesi durumunda, Uygulama, yalnızca 
genel bilgisayar aygıtlarında (örneğin: dizüstü bilgisayarlar, 
masaüstü bilgisayarlar ve sunucular) çalıştırılmak üzere 
tasarlandıysa ve elde taşınabilen veya yaygın olarak kullanılan diğer 
aygıtlarda (örneğin: bir mikroişlemci içeren ancak bilgiişlem, 
birincil çalışma amaçları olarak belirlenmiş olmayan aygıtlar) 
çalıştırılmak üzere tasarlanmadıysa, Lisans Alan Tarafın kendi 
Uygulamasıyla birlikte diğer Java-dışı Yeniden Dağıtılabilenleri de 
içermesi gerekir;<br>
5) Lisans Alan Taraf, Yeniden Dağıtılabilenlerde yer alan 
herhangi bir telif hakkı bildirimini veya bildirim dosyasını 
kaldıramaz;<br>
6) Lisans Alan Taraf, Lisans Alan Tarafın Uygulamasının 
kullanılması veya dağıtılmasından dolayı yöneltilen iddialara karşı 
IBM'i, IBM'in sağlayıcılarını ve distribütörlerini tazmin etmekle 
yükümlüdür;<br>
7) Lisans Alan Taraf, orijinal Yeniden Dağıtılabilen 
dosyalar/modüller ile aynı yol adını kullanamaz;<br>
8) Lisans Alan Taraf, IBM'in, sağlayıcılarının veya 
distribütörlerinin önceden yazılı izni olmadan, IBM'in, sağlayıcılarının veya 
distribütörlerinin adlarını veya ticari markalarını, Lisans Alan Tarafın 
Uygulamasının pazarlanmasıyla bağlantılı olarak kullanamaz;<br>
9) IBM, sağlayıcıları veya distribütörleri, Yeniden 
Dağıtılabilenleri ve ilişkili belgeleri herhangi bir destek yükümlülüğü 
olmaksızın ve MÜLKİYETE, HAK İHLALİ YAPILMAYACAĞINA VEYA MÜDAHALEYE 
DAİR GARANTİLER İLE TİCARİLİĞE VE BELİRLİ BİR AMACA UYGUNLUĞA 
DAİR ZIMNİ GARANTİLER VE KOŞULLAR DA DAHİL OLMAK, ANCAK TÜMÜ 
BUNLARLA SINIRLI OLMAMAK ÜZERE, AÇIK VEYA ZIMNİ HİÇBİR GARANTİ 
VERMEKSİZİN "OLDUĞU GİBİ" ESASIYLA SAĞLAR;<br>
10) Lisans Alan Tarafın Uygulamasında ve Yeniden 
Dağıtılabilenlerde yaptığı değişikliklere ilişkin tüm teknik desteğin 
sağlanmasından tamamen Lisans Alan Taraf sorumludur; ve<br>
11) Lisans Alan Taraf, Uygulamasının son kullanıcısı ile 
gerçekleştireceği lisans sözleşmesinde, bu Yeniden Dağıtılabilenlerin veya 
bunlardaki değişikliklerin, i) Uygulamasının geçerli kılınması dışında 
bir amaçla kullanılamayacağı, ii) kopyalanamayacağı (yedekleme 
amacı dışında), iii) Lisans Alan Tarafın Uygulamasından ayrı 
olarak başkalarına dağıtılamayacağı veya devredilemeyeceği ya da 
iv) geçerli yasaların sözleşme ile değiştirilmesine olanak 
tanımayarak açıkça izin verdiği durumlar dışında, ters çevrilemeyeceği, 
ters derlenemeyeceği veya başka bir yolla çevrilemeyeceği 
konusunda son kullanıcıyı önceden bilgilendirecektir. Ayrıca, Lisans 
Alan Tarafın lisans sözleşmesindeki koşulların, IBM açısından, 
en az bu Sözleşmede yer alan koşullar kadar koruyucu olması 
gereklidir.<br>
<br>
Üçüncü Kişi Lehtarlar<br>
<br>
Aşağıdaki sağlayıcılardan her biri bu Sözleşmenin bir 
üçüncü kişi lehtarıdır.<br>
AOL<br>
<br>
Programa Özgü Koşullar<br>
<br>
Bu belgenin amaçları açısından "Uygulama", bu Program 
kullanılarak geliştirilen bir bilgisayar programı, bir yazılım ürünü 
veya çözümüdür. <br>
<br>
Lisans Alan Tarafın Uygulamasında, bağlı kullanıcı 
bilgileri IBM Sametime Standard aracılığıyla genel anında ileti 
sistemi hizmetinden ("Public IM Service") doğrudan veya dolaylı 
olarak alınıyor olabilir ve bu uygulama daha sonra: (i) orijinal 
ağ bilgilerinin her zaman mevcut olması; ve (ii) herhangi bir 
Public IM Service hizmetine ilişkin orijinal ağ bilgilerinin, 
herhangi bir diğer Public IM Service hizmetine ilişkin orijinal ağ 
bilgilerinden daha az görünür olmaması veya daha az uygun bir şekilde 
tanımlanmış olması koşuluyla, bu tür bağlı kullanıcı bilgilerini 
herhangi bir başka uygulamada görüntüleyebilir.<br>
<br>
Belirli Public IM Service hizmetleri, ağlarına yalnızca IBM 
Sametime Standard veya bu tür bir Public IM Service tarafından 
yetkilendirilen bir anında ileti istemcisi aracılığıyla erişilmesini 
gerekli kılar. Lisans Alan Tarafın, bu tür herhangi bir Public IM 
Service hizmetinden önceden bir sertifika almadan, IBM Sametime 
Gateway ürünü aracılığıyla bu tür herhangi bir Public IM Service 
hizmetiyle bağlantı sağlayan herhangi bir anında ileti istemcisini 
dağıtması yasaklanmıştır.<br>
<br>
Lisans Alan Tarafın Uygulaması, kablosuz bir aygıt 
kullanarak IBM Sametime Gateway ürünü aracılığıyla bir Public IM 
Service hizmetine erişebilmesine yardımcı oluyorsa, bu Uygulamanın 
hem kablosuz hem de masaüstü erişime yetki veriyor olması 
gerekir ve bu Uygulama prim temelinde satılmaz veya başka herhangi 
bir şekilde, eğer varsa, Lisans Alan Tarafın kablosuz çalışma 
özelliğine sahip olmayan Uygulaması aracılığıyla erişim için ödenen 
ücretlere ek bir ücret ödenerek sağlanamaz.<br>
<br>
<br>
L/N:  L-MCOS-96LQPJ<br>
D/N:  L-MCOS-96LQPJ<br>
P/N:  L-MCOS-96LQPJ <br>
﻿</BODY>
</HTML>