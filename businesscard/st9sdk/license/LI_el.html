<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
ΠΛΗΡΟΦΟΡΙΕΣ ΓΙΑ ΤΗΝ ΑΔΕΙΑ ΧΡΗΣΗΣ<br>
<br>
Για τα Προγράμματα που περιλαμβάνονται στην παρακάτω λίστα 
χορηγείται άδεια χρήσης βάσει των ακόλουθων όρων και προϋποθέσεων, 
επιπλέον των όρων και προϋποθέσεων του εγγράφου «IBM Διεθνής Σύμβαση 
Άδειας Χρήσης για Προγράμματα χωρίς Εγγύηση» (αριθμός εντύπου IBM 
Z125-5589-05).<br>
<br>
Όνομα Προγράμματος: IBM Sametime Software Development 
Toolkit 9.0<br>
Αριθμός Προγράμματος: 5725M36<br>
<br>
Εργαλείο Ανάπτυξης<br>
<br>
Αυτό το Πρόγραμμα έχει σχεδιαστεί για την παροχή βοήθειας 
στην ανάπτυξη εφαρμογών και συστημάτων λογισμικού. Ο Δικαιούχος 
Άδειας Χρήστης έχει την αποκλειστική ευθύνη για τις εφαρμογές και 
τα συστήματα που αναπτύσσει με χρήση αυτού του Προγράμματος 
και αναλαμβάνει όλους τους κινδύνους και τις ευθύνες που 
σχετίζονται με αυτά.<br>
<br>
Αναδιανεμητέα Στοιχεία<br>
<br>
Εάν το Πρόγραμμα περιλαμβάνει λειτουργικά τμήματα που είναι 
Αναδιανεμητέα, τότε αυτά θα προσδιορίζονται στο αρχείο REDIST που 
συνοδεύει το Πρόγραμμα. Επιπλέον των δικαιωμάτων χρήσης που 
χορηγούνται στη Σύμβαση, ο Δικαιούχος Άδειας Χρήσης μπορεί να διανέμει 
τα Αναδιανεμητέα Στοιχεία υπό τους ακόλουθους όρους:<br>
1) Η αναδιανομή πρέπει να γίνεται μόνο σε μορφή κώδικα 
αντικειμένου (object code) και να συμμορφώνεται με όλες τις 
κατευθυντήριες γραμμές, οδηγίες και προδιαγραφές που παρέχονται στο αρχείο 
REDIST ή στην τεκμηρίωση που συνοδεύει το Πρόγραμμα,<br>
2) Εάν στην τεκμηρίωση που συνοδεύει το Πρόγραμμα 
επιτρέπεται ρητώς στο Δικαιούχο Άδειας Χρήσης να τροποποιεί τα 
Αναδιανεμητέα Στοιχεία, η εν λόγω τροποποίηση πρέπει να συμμορφώνεται με 
όλες τις κατευθυντήριες γραμμές, οδηγίες και προδιαγραφές που 
παρέχονται στην εν λόγω τεκμηρίωση και τέτοιες τροποποιήσεις, εάν 
πραγματοποιούνται, πρέπει να αντιμετωπίζονται ως Αναδιανεμητέα Στοιχεία,<br>
3) Τα Αναδιανεμητέα Στοιχεία επιτρέπεται να διανέμονται 
μόνο ως τμήμα της εφαρμογής του Δικαιούχου Άδειας Χρήσης που 
αναπτύχθηκε με χρήση του Προγράμματος ("Εφαρμογή του Δικαιούχου Άδειας 
Χρήσης") και μόνο για την υποστήριξη των πελατών του Δικαιούχου 
Άδειας Χρήσης σε συνάρτηση με την εκ μέρους τους χρήση της 
Εφαρμογής του Δικαιούχου Άδειας Χρήσης. Η Eφαρμογή του Δικαιούχου 
Άδειας Χρήσης πρέπει να αντιπροσωπεύει μια σημαντική προστιθέμενη 
αξία στο βαθμό που τα Αναδιανεμητέα Στοιχεία δεν αποτελούν 
ουσιαστικό κίνητρο για την απόκτηση του προϊόντος λογισμικού του 
Δικαιούχου Άδειας Χρήσης από τελικούς χρήστες,<br>
4) Εάν στα Αναδιανεμητέα Στοιχεία περιλαμβάνεται ένα 
περιβάλλον JRE (Java Runtime Environment), ο Δικαιούχος Άδειας Χρήσης 
πρέπει να περιλαμβάνει επίσης άλλα Αναδιανεμητέα Στοιχεία μη-Java 
στην Εφαρμογή του, εκτός εάν η Εφαρμογή έχει σχεδιαστεί μόνο για 
εκτέλεση σε υπολογιστικές συσκευές γενικής χρήσης (για παράδειγμα: 
σε φορητούς υπολογιστές, επιτραπέζιους υπολογιστές και 
εξυπηρετητής) και όχι σε συσκευές χειρός και άλλες εφαρμοσμένες 
(pervasive) συσκευές (δηλαδή, συσκευές που περιλαμβάνουν 
μικροεπεξεργαστή αλλά δεν έχουν ως κύριο σκοπό την εκτέλεση λειτουργιών 
υπολογιστή),<br>
5) Ο Δικαιούχος Άδειας Χρήσης δεν επιτρέπεται να αφαιρέσει 
αρχεία πνευματικών δικαιωμάτων ή ειδοποιήσεων που περιέχονται στα 
Αναδιανεμητέα Στοιχεία,<br>
6) Ο Δικαιούχος Άδειας Χρήσης πρέπει να καλύπτει την IBM, 
τους προμηθευτές της και τους διανομείς της έναντι οποιασδήποτε 
αξίωσης που απορρέει από τη χρήση ή τη διανομή της Εφαρμογής του 
Δικαιούχου Άδειας Χρήσης,<br>
7) Ο Δικαιούχος Άδειας Χρήσης δεν επιτρέπεται να 
χρησιμοποιεί το ίδιο όνομα διαδρομής (path name) με τα πρωτότυπα 
Αναδιανεμητέα αρχεία/ενότητες,<br>
8) Ο Δικαιούχος Άδειας Χρήσης δεν επιτρέπεται να 
χρησιμοποιεί επωνυμίες ή εμπορικά σήματα της IBM, των προμηθευτών της ή 
των διανομέων της σε συνάρτηση με την προώθηση της Εφαρμογής 
του Δικαιούχου Άδειας Χρήσης χωρίς την εκ των προτέρων έγγραφη 
συγκατάθεση της IBM ή του εν λόγω προμηθευτή ή διανομέα,<br>
9) Η IBM, οι προμηθευτές της και οι διανομείς της παρέχουν 
τα Αναδιανεμητέα Στοιχεία και τη σχετική τεκμηρίωση χωρίς 
υποχρέωση υποστήριξης και "ΩΣ ΕΧΟΥΝ", ΧΩΡΙΣ ΚΑΝΕΝΟΣ ΕΙΔΟΥΣ ΕΓΓΥΗΣΗ, 
ΡΗΤΗ Ή ΣΙΩΠΗΡΗ, ΣΥΜΠΕΡΙΛΑΜΒΑΝΟΜΕΝΗΣ ΤΗΣ ΕΓΓΥΗΣΗΣ ΤΙΤΛΟΥ 
ΚΥΡΙΟΤΗΤΑΣ, ΜΗ ΠΑΡΑΒΙΑΣΗΣ ΔΙΚΑΙΩΜΑΤΩΝ Ή ΜΗ ΠΑΡΕΜΒΑΣΗΣ ΚΑΙ ΤΩΝ ΣΙΩΠΗΡΩΝ 
ΕΓΓΥΗΣΕΩΝ ΚΑΙ ΠΡΟΫΠΟΘΕΣΕΩΝ ΕΜΠΟΡΕΥΣΙΜΟΤΗΤΑΣ ΚΑΙ ΚΑΤΑΛΛΗΛΟΤΗΤΑΣ ΓΙΑ 
ΣΥΓΚΕΚΡΙΜΕΝΟΥΣ ΣΚΟΠΟΥΣ,<br>
10) Ο Δικαιούχος Άδειας Χρήσης είναι υπεύθυνος για την 
παροχή οποιασδήποτε τεχνικής υποστήριξης για την Εφαρμογή του 
Δικαιούχου Άδειας Χρήσης, καθώς και για οποιεσδήποτε τροποποιήσεις στα 
Αναδιανεμητέα Στοιχεία, και<br>
11) Στη σύμβαση άδειας χρήσης του Δικαιούχου Άδειας Χρήσης 
με τον τελικό χρήστη της Εφαρμογής του Δικαιούχου Άδειας 
Χρήσης, ο τελικός χρήστης πρέπει να ειδοποιείται ότι τα 
Αναδιανεμητέα Στοιχεία ή οι τροποποιήσεις τους δεν επιτρέπεται i) να 
χρησιμοποιούνται για οποιονδήποτε άλλο σκοπό παρά μόνο για να καθιστούν 
δυνατή τη χρήση της Εφαρμογής του Δικαιούχου Άδειας Χρήσης, ii) να 
αντιγράφονται (παρά μόνο για λόγους εφεδρικής αποθήκευσης), iii) να 
διανέμονται ή να μεταβιβάζονται περαιτέρω χωρίς την Εφαρμογή του 
Δικαιούχου Άδειας Χρήσης, ή iv) να υφίστανται αντίστροφη 
συμβολομετάφραση (reverse assembly), αντίστροφη μεταγλώττιση (reverse 
compilation) ή άλλου είδους μετάφραση, παρά μόνο στο βαθμό που 
επιτρέπεται ρητώς από το εφαρμοστέο δίκαιο χωρίς να υπάρχει η 
δυνατότητα συμβατικής παραίτησης από αυτό το δικαίωμα. Επιπλέον, η 
σύμβαση άδειας χρήσης πρέπει να παρέχει τουλάχιστον ισοδύναμη 
προστασία των δικαιωμάτων της ΙΒΜ με αυτή που παρέχεται από τους 
όρους της παρούσας Σύμβασης.<br>
<br>
Τρίτοι Δικαιούχοι<br>
<br>
Κάθε ένας από τους ακόλουθους προμηθευτές είναι τρίτος 
δικαιούχος της παρούσας Σύμβασης:<br>
AOL<br>
<br>
Όροι για το Συγκεκριμένο Πρόγραμμα<br>
<br>
Για τους σκοπούς του παρόντος εγγράφου, με τον όρο 
"Εφαρμογή" (Application) νοείται ένα πρόγραμμα υπολογιστή, προϊόν ή 
λύση λογισμικού που αναπτύχθηκε με χρήση του Προγράμματος. <br>
<br>
Η Εφαρμογή του Δικαιούχου Άδειας Χρήσης μπορεί να αντλεί 
πληροφορίες παρουσίας χρηστών από μια δημόσια υπηρεσία ανταλλαγής 
άμεσων μηνυμάτων (instant messaging) ("Δημόσια Υπηρεσία IM"), 
άμεσα ή έμμεσα, μέσω του IBM Sametime Standard και στη συνέχεια 
να παρουσιάζει τις εν λόγω πληροφορίες παρουσίας σε 
οποιαδήποτε άλλη εφαρμογή, υπό τις ακόλουθες προϋποθέσεις: (i) οι 
πληροφορίες για το δίκτυο προέλευσης είναι πάντοτε παρούσες, και (ii) 
οι πληροφορίες για το δίκτυο προέλευσης οποιασδήποτε Δημόσιας 
Υπηρεσίας IM δεν προβάλλεται σε λιγότερο εμφανές σημείο ή κατά άλλον 
τρόπο με λιγότερο ευνοϊκό τρόπο από τις πληροφορίες για το δίκτυο 
προέλευσης οποιασδήποτε άλλης Δημόσιας Υπηρεσίας IM.<br>
<br>
Ορισμένες Δημόσιες Υπηρεσίες IM μπορεί να απαιτούν ότι η 
πρόσβαση στο δίκτυό τους πραγματοποιείται αποκλειστικά μέσω του IBM 
Sametime Standard ή μέσω λογισμικού πελάτη ανταλλαγής άμεσων 
μηνυμάτων (instant messaging client) που έχει εξουσιοδοτηθεί από την 
εν λόγω Δημόσια Υπηρεσία IM. Απαγορεύεται στο Δικαιούχο Άδειας 
Χρήσης να προβεί στην αναδιανομή οποιουδήποτε λογισμικού πελάτη 
ανταλλαγής άμεσων μηνυμάτων που συνδέεται με οποιαδήποτε τέτοια 
Δημόσια Υπηρεσία IM μέσω του IBM Sametime Gateway χωρίς εκ των 
προτέρων πιστοποίηση από την εν λόγω Δημόσια Υπηρεσία IM. <br>
<br>
Εάν η Εφαρμογή του Δικαιούχου Άδειας Χρήσης παρέχει τη 
δυνατότητα πρόσβασης σε μια Δημόσια Υπηρεσία IM μέσω του IBM Sametime 
Gateway με τη χρήση μιας ασύρματης συσκευής, τότε η Εφαρμογή του 
Δικαιούχου Άδειας Χρήσης πρέπει να εξουσιοδοτεί τόσο την ασύρματη 
πρόσβαση όσο και την πρόσβαση από επιτραπέζιο υπολογιστή και δεν 
επιτρέπεται να προσφέρεται βάσει πρόσθετης αμοιβής ή να προσφέρεται 
κατά άλλον τρόπο έναντι πρόσθετης χρέωσης επιπλέον των χρεώσεων 
που επιβάλλονται για την πρόσβαση μέσω της Εφαρμογής του 
Δικαιούχου Άδειας Χρήσης που δεν υποστηρίζει την ασύρματη σύνδεση, εάν 
υπάρχει.<br>
<br>
<br>
L/N:  L-MCOS-96LQPJ<br>
D/N:  L-MCOS-96LQPJ<br>
P/N:  L-MCOS-96LQPJ <br>
﻿</BODY>
</HTML>