<HTML>
<HEAD>
<META HTTP-EQUIV="content-type" CONTENT="text/html; charset=UTF-8"/>
<TITLE>Software License</TITLE>
</HEAD>
<BODY>
LICENČNÍ INFORMACE<br>
<br>
Níže uvedené Programy jsou licencovány na základě uvedených 
podmínek, které platí navíc k podmínkám IBM Mezinárodní licenční 
smlouva pro programy bez záruky (IBM F/N Z125-5589-05).<br>
<br>
Název Programu: IBM Sametime Software Development Toolkit 
9.0<br>
Číslo Programu: 5725M36<br>
<br>
Development Tool<br>
<br>
Účelem tohoto Programu je podpora vývoje softwarových 
aplikací a systémů. Držitel licence nese výhradní odpovědnost za 
aplikace a systémy, které Držitel licence vyvine s využitím tohoto 
Programu; Držitel licence přebírá veškerá rizika a odpovědnost za 
takové aplikace a systémy.<br>
<br>
Redistribuovatelné položky<br>
<br>
Jestliže Program obsahuje komponenty, které jsou 
Redistribuovatelnými položkami, budou identifikovány v souboru REDIST, který je 
připojen k Programu. Kromě licenčních práv udělených v této Smlouvě 
smí Držitel licence distribuovat Redistribuovatelné položky v 
souladu s níže uvedenými podmínkami:<br>
1) Redistribuce musí být prováděna pouze ve formě 
objektového kódu a musí splňovat všechny pokyny, instrukce a 
specifikace obsažené v souborech REDIST připojených k Programu nebo v 
dokumentaci;<br>
2) V případě, že dokumentace přiložená k Programu výslovně 
povoluje Držiteli licence upravovat Redistribuovatelné položky, musí 
tyto úpravy dodržovat všechny pokyny, instrukce a specifikace 
obsažené v této dokumentaci a tyto případné modifikace musí být 
považovány za Redistribuovatelné položky;<br>
3) Redistribuovatelné položky mohou být distribuovány pouze 
v rámci aplikace Držitele licence, která byla vyvinuta 
prostřednictvím Programu ("Aplikace Držitele licence"), a to pouze k 
podpoře zákazníků Držitele licence v souvislosti s jejich užíváním 
Aplikace Držitele licence. Aplikace Držitele licence musí tvořit 
významnou přidanou hodnotu, aby Redistribuovatelné položky 
nepředstavovaly pro koncové uživatele softwarových produktů Držitele 
licence hlavní motivaci k nákupu;<br>
4) Jestliže Redistribuovatelné položky zahrnují rozhraní 
Java Runtime Environment, musí Držiteli licence do své Aplikace 
také zahrnout jiné než Redistribuovatelné Java položky, ledaže 
je tato Aplikace určena ke spouštění pouze na klasických 
výpočetních zařízeních (například přenosné počítače, stolní počítače a 
servery), nikoliv na přenosných nebo jiných pervazivních zařízeních 
(například zařízení obsahující mikroprocesory, jejichž jejich 
primárním účelem není výpočetní zpracování);<br>
5) Držitel licence nesmí odstraňovat žádné soubory 
obsahující copyrightové výhrady nebo soubory Notices obsažené v 
Redistribuovatelných položkách;<br>
6) Držitel licence musí IBM, její dodavatele nebo 
distributory zbavit odpovědnosti v souvislosti se všemi nároky vzniklými 
na základě užívání nebo distribuce Aplikace Držitele licence;<br>
7) Držitel licence nesmí používat stejnou cestu, jakou mají 
původní Redistribuovatelné soubory/moduly;<br>
8) Držitel licence nesmí užívat názvy nebo ochranné známky 
IBM nebo jejích dodavatelů či distributorů ve spojení s 
marketingem Aplikace Držitele licence, pokud k tomu předem nezíská 
písemný souhlas IBM nebo příslušného dodavatele či distributora;<br>
9) IBM, její dodavatelé a distributoři poskytují tyto 
Redistribuovatelné položky a související dokumentaci bez závazku podpory a 
"JAK JSOU", BEZ ZÁRUKY JAKÉHOKOLIV DRUHU, VYJÁDŘENÉ VÝSLOVNĚ ČI 
VYPLÝVAJÍCÍ Z OKOLNOSTÍ, VČETNĚ ZÁRUKY VLASTNICKÉHO NÁROKU, NEPORUŠENÍ 
PRÁV TŘETÍCH STRAN A VYPLÝVAJÍCÍCH ZÁRUK A PODMÍNEK PRODEJNOSTI 
A VHODNOSTI PRO DANÝ ÚČEL;<br>
10) Držitel licence odpovídá za veškerou technickou 
asistenci pro své Aplikace a jakékoliv změny Redistribuovatelných 
položek; a<br>
11) Licenční smlouva, kterou uzavřel Držitel licence s 
koncovým uživatelem Aplikace Držitele licence, musí informovat 
koncového uživatele o tom, že Redistribuovatelné položky nebo jejich 
modifikace nesmí být a) užívány k jiným účelům než k aktivaci Aplikace 
Držitele licence, ii) kopírovány (s výjimkou zálohování), iii) dále 
distribuovány nebo převáděny bez Aplikace Držitele licence nebo iv) 
zpětně překládány, zpětně kompilovány nebo jiným způsobem 
překládány, pokud zákon výslovně nepovoluje výjimky, a bez možnosti 
smluvního zřeknutí se. Kromě toho musí licenční smlouva Držitele 
licence poskytovat IBM přinejmenším stejnou ochranu jako podmínky 
této Smlouvy.<br>
<br>
Obmyšlené třetí strany<br>
<br>
Každý z níže uvedených dodavatelů je obmyšlenou třetí 
stranou této Smlouvy:<br>
AOL<br>
<br>
Podmínky specifické pro Program<br>
<br>
Pro účely tohoto dokumentu znamená termín "Aplikace" 
počítačový program, softwarový produkt nebo řešení, které bylo 
vyvinuto s využitím Programu.<br>
<br>
Aplikace Držitele licence může získávat informace o 
připojených účastnících v rámci funkce pro rychlé zasílání zpráv 
("služba Public IM Service"), přímo nebo nepřímo, prostřednictvím 
produktu IBM Sametime Standard, a poté takové informace o 
připojených účastnících zobrazovat v rámci jakékoli jiné aplikace, za 
předpokladu, že: (i) informace typu "network-of-origin" jsou zde uvedeny 
po celou dobu; a (ii) informace typu "network-of-origin" 
určené pro jakoukoli službu Public IM Service nesmí být potlačeny 
ani nesmí být jiným způsobem zobrazeny méně výrazně než 
informace typu "network-of-origin" týkající se jakékoli jiné služby 
Public IM Service.<br>
<br>
Určité služby Public IM Service mohou vyžadovat, aby 
přístup do jejich sítě byl umožněn pouze prostřednictvím produktu 
IBM Sametime Standard nebo klienta pro rychlé zasílání zpráv 
oprávněného těmito službami Public IM Service. Držiteli licence je 
zakázáno distribuovat jakéhokoli klienta pro rychlé zasílaní zpráv, 
který se připojuje k jakékoli takové službě Public IM Service 
přes komunikační bránu IBM Sametime Gateway a který předem 
nezískal certifikaci od této služby Public IM Service.<br>
<br>
Jestliže Aplikace Držitele licence umožňuje přístup ke 
službě Public IM Service přes komunikační bránu IBM Sametime 
Gateway s využitím bezdrátového zařízení, musí Aplikace Držitele 
licence schválit jak bezdrátový přístup, tak i přístup 
prostřednictvím stolního počítače, a nesmí být nabízena jako prémiová 
služba ani nesmí být jinak nabízena za dodatečný poplatek (navíc k 
poplatkům účtovaným za přístup prostřednictvím Aplikace Držitele 
licence, která nepodporuje bezdrátovou komunikaci, je-li nějaká).<br>
<br>
<br>
L/N:  L-MCOS-96LQPJ<br>
D/N:  L-MCOS-96LQPJ<br>
P/N:  L-MCOS-96LQPJ <br>
﻿</BODY>
</HTML>